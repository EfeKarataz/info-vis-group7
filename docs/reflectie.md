## Reflectie

In dit project onderzochten we als team de invloed van gamegedrag op studieprestaties met drie datasets. We leerden data combineren, opschonen en analyseren, en presenteerden onze inzichten via visualisaties. Dit verbeterde onze vaardigheden in Python, dataverwerking en storytelling. De samenwerking verliep over het algemeen goed. Door taken te verdelen op basis van ieders sterktes en regelmatig te overleggen, werkten we efficiënt. We leerden ook het belang van goede documentatie en heldere afspraken.

Een technische uitdaging was het maken van interactieve visualisaties met Plotly, wat voor velen nieuw was. Ook de website bouwen kostte tijd. Dankzij tutorials, documentatie en hulp van TAs lukte dit uiteindelijk. Daarnaast hielp de feedback van TAs en medestudenten ons om onze visualisaties en conclusies te versterken. Feedback benadrukte het belang van onderbouwde conclusies vanwege de beperkte datasets. De visualisaties zijn aangepast volgens de ontwerpprincipes uit de hoorcolleges. Denk hierbij aan het toepassen van contrast en de visualisaties die bij elke datatype hoort.

Samenvattend leerden we het belang van een helder narratief, goede samenwerking en flexibiliteit bij technische uitdagingen. Deze ervaring maakte ons sterker in zowel data-analyse als projectmatig werken.
