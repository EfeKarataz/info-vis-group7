### Reflectie

Voor dit project onderzochten we als team de invloed van gamegedrag op studieprestaties, aan de hand van drie datasets. We leerden hoe we data konden combineren, opschonen en analyseren, en hoe we deze inzichten konden presenteren via visualisaties. Het project gaf ons de kans om onze vaardigheden in Python, dataverwerking en het vertellen van verhalen te verbeteren.

Daarnaast verliep de samenwerking binnen de groep over het algemeen goed. Door de taken te verdelen op basis van individuele sterktes en regelmatig te overleggen, konden we efficiënt en doelgericht werken. Tegelijkertijd leerden we hoe belangrijk het is om elkaars werk goed te documenteren en duidelijke afspraken te maken om fouten en dubbel werk te voorkomen.

Daarentegen was een technische uitdaging het maken van interactieve visualisaties. Voor de meesten van ons was dit nieuw, en het kostte tijd om vertrouwd te raken met tools zoals Plotly. Ook het maken van de website kostte ook veel tijd. Door gebruik te maken van documentatie, tutorials en onderlinge hulp van de TAs, lukte het om deze visualisaties succesvol te integreren in ons dataverhaal. 

De feedback van de TAs en medestudenten hielp ons om onze visualisaties en het verhaal duidelijker en sterker te maken. Ze gaven aan dat we voorzichtig moesten zijn met onze conclusies, omdat sommige datasets klein of niet representatief waren. Daardoor leerden we om onze bevindingen beter te onderbouwen en ons verhaal zorgvuldiger op te bouwen. Ook kregen we opmerkingen over de leesbaarheid van onze grafieken. Voorbeelden van de opmerkingen zijn of het type grafiek goed paste bij de gegevens, of de kleuren genoeg contrast hadden, en of de visualisatie de onderzoeksvraag goed ondersteunde. Deze punten sloten goed aan bij de ontwerpregels die we in de hoorcolleges hadden besproken. Daarnaast hebben we zelf kritisch gekeken naar onze visualisaties, met behulp van de ontwerpprincipes uit de colleges. We letten bijvoorbeeld op eenvoud, duidelijke communicatie richting het publiek en een goed gebruik van kleur en ruimte. Op basis hiervan hebben we sommige grafieken aangepast, onnodige onderdelen verwijderd en titels of labels verduidelijkt.

Concluderend zijn de belangrijkste lessen uit dit project het belang van een helder narratief, goede samenwerking en het vermogen om flexibel om te gaan met nieuwe uitdagingen. Deze ervaring heeft ons niet alleen inhoudelijk sterker gemaakt, maar ook in het samenwerken aan een project.
